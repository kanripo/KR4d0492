# -*- mode: mandoku-view; -*-
#+TITLE: 榘菴集
#+DATE: 2015-08-25 00:11:48.542311
#+PROPERTY: ID KR4d0492
#+PROPERTY: BASEEDITION WYG    
#+PROPERTY: JUAN 卷十五
<pb:KR4d0492_WYG_015-1a>¶
欽定四庫全書¶
　榘菴集巻十五　　　　　　元　同恕　撰¶
　　七言絶句¶
　　　贈劉仲深(并序/)¶
　仲深劉君讀書孝友兄弟競爽觀勵齋先生贈言可¶
　以得其為人矣勉賦小詩二章續貂其後¶
蘭兄桂弟藹鄉鄰仲也誾誾玉更溫為孝為忠初不異¶
須君髙築里中門¶
<pb:KR4d0492_WYG_015-1b>¶
蜀山形勝馬蹄間眉宇峥嶸照雪寒若遇浣花溪上路¶
草堂何似試尋㸔¶
　　　贈張瑞之行義¶
堯舜人人信可為圭璋自碎不渠知太平幸見時雍俗¶
起本張卿舉徳詩¶
祖劵持来責負金倒囊何計歲年深有孫不識翁翁面¶
秖恐難明地下心¶
　　　贈曲端父義行¶
<pb:KR4d0492_WYG_015-2a>¶
見義勇為能萬一無心責報更何人皇天老眼分明在¶
有子人言進徳新¶
　　　驟雨¶
雲如潑墨湧山前急電奔雷去復還擬㸔傾江洗煩暑¶
夕陽影裏雨斑斑¶
　　　獲麟圗¶
靈物天開瑞聖符手中有筆紹唐虞九原若對桓文説¶
淚更多於反袂圗¶
<pb:KR4d0492_WYG_015-2b>¶
　　　咏左傳鉏麑觸槐¶
好惡人心有至公情波一潰滅天𠂻君㸔此士何為者¶
義魄仁魂尚鬼雄¶
　　　雲巖¶
白雲解作此山春時巻時舒也自珍雨翠晴嵐一千里¶
知君不負百年身¶
　　　過潼闗¶
馬蹄今日出潼闗一髪終南是故山天意若為衰老計¶
<pb:KR4d0492_WYG_015-3a>¶
明年應許得西還¶
　　　題二鼠圗¶
只知山果盡羣猿鼠軰如何亦肆餐饕餮貪婪㡬時足¶
貧家一飽欲謀難¶
　　　夷齊首陽圗¶
畵裏依然見首陽至今薇蕨滿山香馬前不有磻溪老¶
西伯㡬為後世王¶
　　　赤壁圗¶
<pb:KR4d0492_WYG_015-3b>¶
嘯歌容與月明舟從此江山不姓劉天下英雄果誰是¶
鄴雲無地可薶羞¶
　　　題桓伊三弄圗¶
老竹柯亭截玉堅&KR0235;凰聲徹九霄寒使君慷慨不凡處¶
且就清溪約略㸔¶
　　　華隂驛夜别王君冕¶
處處離傷可奈何明朝不是舊山河長明燈裏三更話¶
别到商州淚更多¶
<pb:KR4d0492_WYG_015-4a>¶
　　　瞽者青秤¶
福極陰持賞罰權雜施善惡自何年九疇得叙彛倫日¶
未省低昻有此偏¶
善惡分明是兩岐福從何作禍何為浮雲萬變無窮裏¶
好為吾人語所之¶
　　　雙虎圗¶
老木清溪萬石根兩雄文錦射朝暾爪牙如此&KR0218;休得¶
瑣瑣狐狸不足吞¶
<pb:KR4d0492_WYG_015-4b>¶
　　　益齋¶
損已益人方是益損人益已損還多語君細翫皇羲畫¶
去盡私心養太和¶
　　　麥隴眠雲圗¶
玉杵𤣥霜夢已䦨褐衣不是雪衣斑南薰浪巻東臯綠¶
且得棲身&KR0373;畝間¶
　　　趙醫省齋¶
今古髙髙厚厚間人生皆可到曾顔搯須解痛抓須癢¶
<pb:KR4d0492_WYG_015-5a>¶
血肉原非木石頑¶
倉華竒人奮士林姓名飛入九重深黄金須買無瑕玉¶
仰止髙齋扁榜心¶
　　　河東韋先生省齋¶
兩脚前途阻且修直須一歩一廻頭聖狂絶去同霄壤¶
分處還從一念不¶
　　　明皇友愛圗¶
華萼樓前春日遲天恭天愛發舒時風流只有開元盛¶
<pb:KR4d0492_WYG_015-5b>¶
小雅誰歌常棣詩¶
　　　宋駙馬都尉李瑋竹石圗¶
老竹霜餘抱節竒新篁抽雨葉離離湖山佳致天留在¶
説與髙人勝士知¶
　　　明皇吹簫圗¶
玉榻薰風晝漏遲&KR0235;簫一曲試拈吹神心等是無為樂¶
得似虞絃解慍時¶
　　　秋巖¶
<pb:KR4d0492_WYG_015-6a>¶
南山秋色兩嵯峨人勝能留境勝多朝暮雲霞是知已¶
飛来窓户共婆娑¶
　　　曾畵史¶
朗澈神襟萬斛氷筆端造化賦羣形㡬時摹我廬山本¶
六子風流仰日星¶
　　　題山水圗¶
畫筆森森有典型斯文老學入題評傳家故物能留在¶
子敬青氊浪得名¶
<pb:KR4d0492_WYG_015-6b>¶
水色山光日日新一庵老我太平身百年此分誰真有¶
容易休㸔畵裏人¶
　　　古木寒泉圗¶
老柏輪囷閱世竒冷泉一脉潄雲遲我来笑拂蒼苔石¶
琴以淵明歸去辭¶
　　　題晴江疊嶂圗¶
雲屏烟練霽光飛翠影紅霞目一圍開巻令人發深省¶
埋頭塵土是耶非¶
<pb:KR4d0492_WYG_015-7a>¶
　　　山堂讀書圗¶
翠騰紫騖朝昏裏烟吐雲吞俯仰間一榻松風對賢聖¶
判知無意到塵寰¶
　　　題李夀卿畫山水¶
㡬家籬落枕江濆江水澄澄日欲曛人倚危欄娱晚景¶
眼随歸棹沒孤雲¶
一榻塵埃兩膝穿眼明快此覩江天鬼工有識應嗔道¶
漏泄詩家句外禪¶
<pb:KR4d0492_WYG_015-7b>¶
　　　題徽宗畫竹枝雙雀¶
樂意相闗鳥語多春風奈此竹枝何紇干山逺終飛去¶
生處無人説與他¶
　　　題錢舜舉畫杏花金翅¶
遺山老子闗情處争醉西園十日紅酷是吴興有才思¶
不教春事惜怱怱¶
　　　題趙子昻畫梅鶴¶
歲晚愔愔一室幽玉壺氷雪洗窮愁故應老鶴如人意¶
<pb:KR4d0492_WYG_015-8a>¶
也為清香盡日留¶
　　　煮茶¶
一甌春雪浪花深慣戯龍髯聴午吟欲火不攻今夕夢¶
十分助我歲寒心¶
　　　淵明小像¶
精衛虚勞塞海平人間何事更闗情東籬不着黄花友¶
濁酒逢誰可一傾¶
　　　寳繪堂¶
<pb:KR4d0492_WYG_015-8b>¶
山色蘢葱接海隅波光一碧浸東吴若教寳繪堂中有¶
不作烟江疊嶂圗¶
　　　程女去後因成六絶¶
庭樹連朝鵲喜頻歸寧消息十分真團圞笑語能多少¶
留我春愁日日新¶
别去怱怱拜我前老懐無語轉淒然豈知南陌東阡日¶
翻作浮涇泛渭年¶
大女移居不遂初誰令汝亦去先廬歲時只有三娘在¶
<pb:KR4d0492_WYG_015-9a>¶
里數猶為二十餘¶
貧裏尢傷父子情苦無尺寸佐勞生孰知得罪皆由我¶
連坐猶當有重輕¶
衰病相仍一世鰥苟留殘喘在人間公私無補毫分力¶
俯仰唯多有厚顔¶
汝母云亡已八年眼中風物尚依然蕭蕭隻影寒窓底¶
誰遣歸程奪我先¶
　　　寄女嚴三首¶
<pb:KR4d0492_WYG_015-9b>¶
鸛崖魚窟路間闗旬月無由一徃還寒食歸寧見鄰女¶
舉家廻首望西山(鸛崖魚窟庄内/鄉徃盧氏道中)¶
&KR0264;丁學語巧於絃詩句無人為口傳竹馬㡬時迎阿姊¶
五更教誦木蘭篇¶
眼前兒女最闗情不見經年百感并聞道全家解禪理¶
擬從香火問無生¶
　　　送張公輔提學¶
翩翩行李鴈頭雲泮水清風姓字新堂上應占烏鵲喜¶
<pb:KR4d0492_WYG_015-10a>¶
綵衣下拜有餘春¶
　　　曾孫硯郎百晬¶
雙瞳剪水照衰翁天許曾孫晬日逢世世傳家惟一硯¶
春雲要見墨花穠¶
　　　敏政堂¶
枹鼓稀鳴百里間強能知畏弱知歡一堂後日人應説¶
未省從前有此安¶
　　　藍田韓尹存樂堂¶
<pb:KR4d0492_WYG_015-10b>¶
黄髪雙親白髪兒萬金一刻惜春時清風百里絃歌地¶
儘有歡謡勸夀巵¶
　　　樂佑堂¶
千丈春暉寸草心恩光沐浴海波深烹龍炮&KR0235;玉為酒¶
此日此生難重尋¶
　　　求放心堂¶
華構深扃百貨儲主人終歲事馳驅壊墻破户羣偷入¶
活計歸来似昔無¶
<pb:KR4d0492_WYG_015-11a>¶
　　　送王季恒豳州學正¶
鄉曲他時有令譽校官此日得文儒春風絳帳新平郡¶
童子人人仰範模¶
　　　西溪亭¶
獨占州中八景三天施地設豈吾貪一杯試酌東川水¶
不似西溪味最甘¶
　　　題孤秀軒¶
尚想仙翁手植初龍髯瑟瑟嘯霜腴凌雲有筆同千尺¶
<pb:KR4d0492_WYG_015-11b>¶
我道長春秀不孤¶
　　　六駝圗¶
兩駝齕草一駝鳴&KR1041;嵬三駝卧不驚沙水茫茫雲萬里¶
畵圗留在㸔昇平¶
　　　題張總管歲寒堂¶
慈親婉婉千年秀孝徳溫溫四氣春十萬城中纔有此¶
天教人識歲寒人¶
　　　康節婦¶
<pb:KR4d0492_WYG_015-12a>¶
從一而終矢靡它南山髙節兩嵯峨千年彤史流芳在¶
黄鵠纔聞第二歌¶
　　　劉氏母貞節¶
夀母康寧八十餘凛然髙節慰鄉閭青袍更比斑衣好¶
眼底孤兒玉不如¶
　　　題桂軒¶
宛宛龍姿雨露新小軒盡對四時春誰濡胷次無塵筆¶
盡作西湖處士鄰¶
<pb:KR4d0492_WYG_015-12b>¶
　　　陳憲副家藏女史箴圗¶
人欲横流不可當左圗右史費周防閨門若有深長慮¶
合自能言教此章¶
俯首榮名賊后朝區區補闕亦徒勞一箴似勸屠兒佛¶
歎息韋忠着眼髙¶
　　　虎溪圗¶
八表先期汗澷逰超超老鶴翅輪秋九屏一息須㬰爾¶
枉著區區物色求¶
<pb:KR4d0492_WYG_015-13a>¶
　　　夹竹桃花¶
粉萼相含絳袂鮮西風嬌淺不勝妍武陵溪畔三生夢¶
清景蕭蕭亦可憐¶
　　　宋伯明致愛亭¶
先生一卧白雲深魂魄猶應戀故林不為生兒得能孝¶
如何還足愛山心¶
　　　題韓尚書家藏米元章帖¶
當年集古入毫芒誦頡而来孰短長妙處都從苦心得¶
<pb:KR4d0492_WYG_015-13b>¶
若為口快説公狂¶
　　　郭先生集義齋¶
心無愧怍氣方充要就斯時騐我躬千萬人前見曾子¶
始知天下有英雄¶
　　　夀張詳議八十¶
斯徳斯年福已竒兄先弟後古今誰椿津致位能台鼎¶
史䇿終慙夀域碑¶
　　　烟江罷釣圗二首¶
<pb:KR4d0492_WYG_015-14a>¶
勇退曾期筮仕初踐言端的似君無鏡機先識歸翁意¶
為寫烟江罷釣圗¶
落日澄江萬里秋翩然一葉下吾舟𤣥真自解知時節¶
不為多魚到絶鈎¶
　　　東陵¶
東陵自是神仙宅壮觀斯樓在一湖我欲憑䦨問消息¶
回翁還肯再来無¶
　　　月明歸棹¶
<pb:KR4d0492_WYG_015-14b>¶
衝烟去即比鄰共載月歸時老稚迎魚少水多生事了¶
一溪晴碧有誰争¶
　　　烟江歸棹圗¶
空濛林屋瑣烟扉一棹春風興盡歸安得從渠買鄰住¶
朝来暮徃共晴暉¶
　　　竹塢鳴琴圗¶
膝上絲桐几上書道人本自愛吾廬青青種滿墻東竹¶
白鶴時来問起居¶
<pb:KR4d0492_WYG_015-15a>¶
　　　趙氏先訓¶
頃刻無忘祖父言袖中拈出見能傳趙家世有賢孫子¶
滚滚方来福若川¶
　　　題郭節婦¶
信學閨門乆失傳㡬人無愧盖棺年兩髦忽聴朱絃奏¶
合作房中雅樂先¶
　　　劉周卿夫婦孝節¶
玉色春容髣髴前誰令吾學失參騫手中一信同生死¶
<pb:KR4d0492_WYG_015-15b>¶
重嘆先生有婦賢¶
　　　鞏氏貞節¶
夏侯令女全仁義宇宙無窮有此人燕雀豈知鴻鵠志¶
固應甘作草頭塵¶
　　　席氏遺訓¶
累牘翩翩筆不勞丁寧行已付兒曹泠然月白風清夜¶
誰有先生一着髙¶
　　　李氏遺訓¶
<pb:KR4d0492_WYG_015-16a>¶
潄潤含芳幅紙間風流何幸接先賢區區辦作兒孫計¶
誰有籯金四海傳¶
　　　寗縣尹並頭蓮¶
令君餘日寄搫挲手種芙蓉艷綠波不用甘棠説遺愛¶
江妃聨袂聴絃歌¶
　　　讀姚錄事送行詩¶
閭閻不識催科擾犴獄無聲捶楚寃萬戸春風有今日¶
鄉賢端的是知言¶
<pb:KR4d0492_WYG_015-16b>¶
　　　偶書¶
兩脚侯門實畏登一人誤愛十人憎何如堅坐林間石¶
樵牧時時接話能¶
　　　馬圗¶
古人學問無遺力名姓方為後世傳兩馬不縁留絶藝¶
乆知一炬逐飛烟¶
地上為龍亦自竒徳稱信是出羣姿食芳飲潔長年裏¶
主意殷勤知不知¶
<pb:KR4d0492_WYG_015-17a>¶
矯矯雲間八尺龍誰留神駿筆花中控銜不入金鞭用¶
已覺長驅萬里風¶
　　　内馬圗¶
天駟流光孕此竒玉花如印尾如絲已空十二閑中選¶
更㸔朝燕暮越時¶
　　　張長史家藏古笏¶
十字依然拜貺初歲華苒苒易云徂細㫋廣厦平生地¶
尚記從容一語無¶
<pb:KR4d0492_WYG_015-17b>¶
　　　哭雷孝述¶
一死休為短世悲直從初度到期頥錦囊留得歌詩在¶
李氏於今尚有兒¶
　　　棣華堂¶
不負堂堂萬巻書玉昆金友藹怡愉化行可配時雍俗¶
莫作尋常見畵圗¶
　　　晚翠亭¶
横嶺側峰常日晚紛紅駭綠四時春銅匜一炷悠然處¶
<pb:KR4d0492_WYG_015-18a>¶
剰覺乾坤不負人¶
　　　韓氏瑞芝堂¶
貞潔堂前日月遲夀帷依舊掩春怡𤣥州暫赴麻姑約¶
来與兒孫種瑞芝¶
　　　程總管瑞桃¶
仙果何年得此株老親歲歲夀驩虞翰林有筆能模寫¶
便是君家瑞應圗¶
　　　蘭¶
<pb:KR4d0492_WYG_015-18b>¶
猗猗綺石託芳根一種幽香别是春雲鎖霞扃藏不得¶
賞音随世有靈均¶
　　　蠅拂¶
纚纚銀縷細梳風烏几蕭然伴此翁長恨青蠅驅不了¶
煩君一掃笑談中¶
　　　遺安老人家庭海棠¶
寄傲軒中一樹芳風流十倍錦官粧紅雲滿吸玻瓈酒¶
不用花香有徳香¶
<pb:KR4d0492_WYG_015-19a>¶
天生尢物足移人况是遺安庭戸春酒面紅雲摇不定¶
徳香薰染夜来新¶
　　　五老堂¶
冠帔簮紳五老人無窮宇宙一堂春須㬰起滅空蚊蚋¶
驚見鸞祥鶴瑞新¶
　　　夀王恵廸¶
出語兒時便老成王家子弟不須驚如今政要佳眠食¶
九萬雲&KR0583;第一程¶
<pb:KR4d0492_WYG_015-19b>¶
甑山三載不窺園門下清修得鮑宣婦似少君真不惡¶
知人誰有此翁賢¶
舊家情好不磷緇風靡波随又一竒摘得梅花艷芳酒¶
歲寒心事有深期¶
　　　夀母巻¶
侍宴歸来北斗城瑶池風路渺秋清笑從方朔先生問¶
人世蟠桃也種成¶
　　　夀壻程仲允¶
<pb:KR4d0492_WYG_015-20a>¶
賦予人生莫負天寸陰好為惜華年兩翁伊洛堂堂業¶
後世能無嗣續賢¶
長記當年生汝時先君元有歲寒期春風玉骨㸔如此¶
善繼不忘外祖詩¶
　　　夀妻弟朱彦守¶
乆辱門䦨照映中隠然眉睫見尊公傳家百畝蕙田好¶
子子孫孫用不窮¶
筦庫區區暫屈君在官恰勝在家勤轅車有足能千里¶
<pb:KR4d0492_WYG_015-20b>¶
直遇孫陽見不羣¶
風骨巖巖洗露清方瞳炯炯日争明絳人甲子何須問¶
五月元從嚮福生¶
　　　送蕭九萬¶
後凋松柏歲寒知華衮誰能到聖師鳳翼鸞枝可深惜¶
矗雲千尺㸔他時¶
　　　送趙信臣¶
兩年筆硯誤相從淺陋殊無指引功我與曾顔均覆載¶
<pb:KR4d0492_WYG_015-21a>¶
莫教辜負百年中¶
　　　送李周臣¶
生世榮名錫以人靈犀一㸃識吾真修途辦取追前轍¶
顔孟如何便絶塵¶
　　　送陳嘉㑹¶
但使胸中貯古今朱絃無用覓知音盡歡菽水晨昏事¶
一寸光陰一寸金¶
　　　送劉生¶
<pb:KR4d0492_WYG_015-21b>¶
葱蘢草樹四翁山青佩横經杳靄間沂水春風一千古¶
擬從此地見追還¶
　　　送盧景芳四首¶
桂笋蘭芽種自香更教言語妙君房如今人物權衡地¶
不負尊公萬巻藏¶
離筵相對更情深如子何憂不帶金過眼浮雲無定態¶
慇懃留在短檠心¶
衡嶽當年紀勝逰朱張名跡故應留慿君為向山靈問¶
<pb:KR4d0492_WYG_015-22a>¶
曾有人賢似此不¶
桂笋蘭芽好弟昆聨飛侍下樂昏晨願公福夀如金石¶
散作家家父子春¶
　　　送焦溉臣易良州同知二首¶
聖世幅員自古無海東直到海西隅恩波盡是涵濡地¶
良史經營正所須¶
能仕如君信不疑逺人今有樂生期單車九折卭郲路¶
記取王尊叱馭時¶
<pb:KR4d0492_WYG_015-22b>¶
　　　送焦天民¶
安飽吾身不暇謀早知嗜學有君如雀嵬九仭何難事¶
㸔取而今一簣初¶
　　　送楊無妄三首¶
書社相從愛子賢四更風雪短檠邉苦心如此&KR0218;休得¶
餘事猶當富五千¶
木根培養力須深羣聖相傳只一心馬健車良有今日¶
修途萬里㸔駸駸¶
<pb:KR4d0492_WYG_015-23a>¶
渭城烟栁葉飛黄始信離歌解斷腸兩字祝君須強飯¶
鬢毛容易又新霜¶
　　　送韓徳卿¶
聲華靄靄集儒林信有青雲一諾金自是男兒少勤苦¶
百年行路不﨑&KR0706;¶
　　　送紀伯剛¶
巻中三復送行詩忠孝為心福有基雲表長材一千尺¶
便從拱把識瑰竒¶
<pb:KR4d0492_WYG_015-23b>¶
　　　送程子逹昆季¶
松檟芊芊返故園子平心事欲何言鶺鴒原上孤生草¶
㸔到春風綠更繁¶
　　　次勤齋韻(并序/)¶
　訪程恱古先生廽夜濟涇河大風雨岸危不可上遂¶
　宿舟中戰慄之甚勤齋公有詩因次韻¶
昏黒催人到渡頭破船風雨壓驚流路危莫上南来㟁¶
蔽置舟中委纜浮¶
<pb:KR4d0492_WYG_015-24a>¶
憂来無語但垂頭何意殘年罪入流鼻息齁齁似雷轉¶
先生真與道沉浮¶
　　　挽蕭勤齋先生¶
南山龍去忽雲拏榮潤誰生草木花陰鬼陽神君不見¶
風情雨緒亂如麻¶
　　詩餘¶
　　　鵲橋仙(韋國器約賞梨花/)¶
鸎鸎燕燕蜂蜂蝶蝶酒債㡬時還徹韋郎又約醉梨花¶
<pb:KR4d0492_WYG_015-24b>¶
對一樹玲瓏香雪　盈盈脉脉飜飜折折小雨朝来乍¶
歇一年最是好光陰算只有清明三月¶
　　　前調¶
香飛玉屑光凝粉蝶不比精神瑩徹春風一樹倚東欄¶
還稱道仙肌勝雪　慿誰與説容吾揀折老去情縁未¶
歇觥船一棹百分空直喫到花梢有月¶
　　　臨江仙(夀竇長卿/)¶
我友西溪上老耽書未省華顛春工醞釀一家天花欄¶
<pb:KR4d0492_WYG_015-25a>¶
紅日染柳岸緑風牽　有子有孫蘭映玉可人不墜青¶
氊吟詩酌酒過年年幅巾藜杖子好箇隠神仙¶
　　附録¶
　　　元故奉議大夫太子左贊善榘菴先生同公行¶
　　　狀¶
先生諱恕字寛甫姓同氏系出晉大夫伯子同氏之後¶
逺祖居太原文水世業儒五世祖仕闗中遂家奉元髙¶
祖清貌魁偉性忠孝宋季以年逾八十賜爵進義校尉¶
<pb:KR4d0492_WYG_015-25b>¶
曽祖安善讀書不仕祖昇孝行冠鄉里宗族二百餘口¶
異世同居庭無間言顔其堂曰孝友賢士大夫讚詠成¶
軸以先生貴贈中順大夫禮部侍郎上騎都尉追封京¶
兆郡伯考繼先博極經史潛心理學詩文有法金末避¶
兵闗東李翰林庭訓竒其年少不凡妻之以女中綂間¶
平章亷公希憲㕘知政事左山商公挺宣撫陜右辟京¶
兆路交鈔庫使號玉山老人有玉山集贈亞中大夫集¶
賢直學士輕車都尉追封京兆郡侯妣張氏温柔淑惠¶
<pb:KR4d0492_WYG_015-26a>¶
閨門雍肅追封京兆郡夫人先生風度凝逺總角如成¶
人從頥齋先生張彦明學日記數千言終不遺忘同舍¶
生秀拔者十餘輩先生最幼攻書義學校提舉五峯張¶
器玉珠江李彦通二先生以與人不求備檢身若不及¶
為題試諸生考及先生卷五峯先生批云義理詳明文¶
辭瀏亮宜為此㑹之魁時年十三咸稱逺器而同學者¶
亦以為弗如也自是德進業修聲譽日著年未三十辟¶
禮部吏不就至元三十一年咸寧王野仙公平章陜西¶
<pb:KR4d0492_WYG_015-26b>¶
行省事以編纂世祖實録辟為掾事畢辭退隠居教授¶
不求人知行省行臺交薦其賢不啻百草至大四年仁¶
皇御極大徴天下耆德以儒林郎國子司業聘使三至¶
不起延祐改元奉㫖領教魯齋書院規矩載新學校増¶
重時詔天下設經明行脩科以取士偕勤齋先生蕭貞¶
敏公&KR0445;考試秋闈三年秋又為考試官前後取士人服¶
其公六年英宗在儲貳重簡師傅徴為太子左贊善官¶
奉議大夫既見春宫慰問賜酒已乃上書云云又與賔¶
<pb:KR4d0492_WYG_015-27a>¶
客伯都劉賡等共陳禆贊五事仁皇賔天以疾辭歸致¶
和元年六月除集賢侍讀學士使者奉中書平章趙公¶
世延書集賢直學士貢奎啟為申朝廷意重望其起以¶
年髙致仕先生温粹安靜小心畏慎非禮不動於世味¶
澹無所好非其道一介弗取義所當與雖在窘迫無絲¶
髪吝性整潔雖衣布素未嘗染纎垢大暑亦不去冠帶¶
讀書端坐敬對或理有未得終夜以思事有未知旁稽¶
所自必融通而後已軌轍程朱履真踐實不為浮靡習¶
<pb:KR4d0492_WYG_015-27b>¶
事親定省温清服用㫖甘分所得為者竭力盡誠得其¶
歡心母夫人張早卒事異母婁如所生及卒哀戚葬具¶
與先夫人等年二十七遭父喪一遵禮制而毁過焉目¶
因成疾祀事齋戒精潔致愛致慤儼如神在嘗曰養生¶
有不備事猶可復奉先一有不誠是無神也罪可逃哉¶
或疾故不能親與異曰必申敬載拜以告世父三教都¶
提舉順安先生紹先疾革㑹宗族遺屬舊塋在青家社¶
距城不五六里慮後有城郭溝池之患勢必當遷葬次¶
<pb:KR4d0492_WYG_015-28a>¶
須以昭穆及考玉山先生卒迺以遷塋事謀之諸父兄¶
率陳利害或出怒言以沮之從者葢一二竟以哀懇感而¶
見允改卜今咸寧縣洪固鄉三趙村之北如順安先生¶
命葬焉族之人不畀市塋之直者先生代償之至是沮¶
者見其土深禮具悔諭族衆曰今而後知小五真孝子¶
汝輩當效之小五先生之行第也異母婁生二女姊適¶
伊川程先生六世孫彦謙先生敬之如母與之語未嘗¶
敢坐蚤卒後數年彦謙亦卒惟遺一甥恭先生憐其孤¶
<pb:KR4d0492_WYG_015-28b>¶
而賢其才以女妻之妹適同議京畿宣撫事松谿老人¶
楊琬子臨潼縣主簿順正寡而無子且失明有宅一區¶
俾歸主簿之猶子迎養於家殆二十年而卒備禮合葬¶
祀其主至於今族孫菑卒穿壙塋中得古石槨雕琢工¶
緻其子行遷其骸取其椁以葬其父先生聞之愕曰昔¶
之葬者亦猶汝葬其親以圖安於永久也今而奪之心¶
其忍乎亟命還其骸斂以衾褥窆椁元所仍割牲為文¶
以祭之御子弟僮僕曲盡恩義有過則導以善言終無¶
<pb:KR4d0492_WYG_015-29a>¶
怒詈而子弟僮僕各盡其分畏而愛之先生取與由義¶
里人有借騾而死者償其直不受曰在家亦死此物數¶
也在京師館衞率府見役卒鄭行易者容止異常召與¶
語果嘗讀書業醫貧老無子孫服役於此先生憫而白¶
於府俾免其役而𨽻醫籍焉先生家無儋石之儲叢書¶
幾萬卷手不停披怡然自適詩文不苟於作詩喜陸放¶
翁而文慕周益公扁所居為榘菴又號其軒曰日鑑期¶
以自警日以篤信好學守死善道為事嘗誦古人與其¶
<pb:KR4d0492_WYG_015-29b>¶
有求於人何若無欲於己與其使人可賤不若以賤自¶
安之言曰此先得我心之所同然者書警座右且示子¶
孫其子毅學富有幹才克承其志素以先生前日之養¶
玉山老人者養先生率諸孫白首侍側隨所意欲具以¶
盡歡一堂之中愉愉熈熈不知夫貧窶之在身珪組之¶
可貴也接人則誠敬交盡雍容謙抑無所勉强見之者¶
如坐春風飲醇酒憮然心悦而誠服貞敏公居南山下¶
德業為四方所仰與先生友善尤篤入城府必主先生¶
<pb:KR4d0492_WYG_015-30a>¶
家士論所歸以蕭同並稱自赴詔而還優游家居者十¶
有三年不妄出入四方達官士夫素聞先生之名過闗¶
中者必請見一覩容儀而接道德之論皆自以為足願¶
也先生教人隨其才之髙下誘掖激勵俾各盡其所欲¶
學有所未通則曲為開導使皆有以得其趨向之正有¶
疑問答之必盡其詳嗜學而貧者辭其束脩之禮始終¶
游先生之門者竟以千數服教感德往往有如父子者¶
其成德達才推於時用於世者亦往往有焉鄉里稱先¶
<pb:KR4d0492_WYG_015-30b>¶
生而不姓皆知其為榘菴一若昔人之稱安定先生者¶
至順二年二月二十一日以疾終于羣賢坊第寢壽七¶
十有八有文集若干卷藏于家將終遺命子孫曰死生¶
亦常事喪具當稱有無不可徒事觀美汝等各務修省¶
以繼世業無為祖宗辱卒之日識者無不弔弔者無不¶
慟不識者無不驚怛而傷悼也娶朱氏京兆路同知搏¶
霄之孫講議官炳之女慈惠恭順言動有法躬勤織績¶
佐先生禮事二親於窮約中克執婦道内外姻親皆法¶
<pb:KR4d0492_WYG_015-31a>¶
其賢延祐六年七月二十三日卒追封京兆郡夫人或¶
勸先生再娶乃曰我今年老所娶苟賢猶非其宜否則¶
為禍我家今兒子兒婦幸能事我安用娶為子男三長¶
即毅次慤先卒次馨女三長適儒士王司貞次即程恭¶
次講議孫朱矩皆先卒孫男六再思以先生廕受將仕¶
郎宜川縣主簿辟行御史臺令史次慎思九思若思近¶
思繹思女二曽孫男三寧孫硯郎盧郎卜以是年三月¶
九日葬三趙村新塋之穆㑹葬者逺邇數百人服弟子¶
<pb:KR4d0492_WYG_015-31b>¶
服者半之皆哀哭執紼送至墓所孤子毅將謁文誌其¶
墓門人賈仁謹次第先生操履之槩以備采擇焉至順¶
二年三月望日門生賈仁謹狀¶
　　　元故太子左贊善贈翰林直學士亞中大夫同¶
　　　文貞公神道碑銘(并序/)　集賢直學士朝請大¶
　　　夫兼國子祭酒富珠哩翀撰¶
仁皇踐阼闗陜大儒同先生即其家拜國子司業秩儒¶
林郎使三召不起陜西行御史臺侍御史趙世延請置¶
<pb:KR4d0492_WYG_015-32a>¶
魯齋書院于秦中書奏先生領教事制可學益増重延¶
祐六年以奉議大夫太子左賛善召入見東宫賜酒慰¶
問退獻書陳古誼盡開悟涵養之道明年春英宗繼綂¶
以疾歸致和元年夏六月拜集賢侍讀學士使召以年¶
且疾辭至順二年春二月廿有一日終正寢享年七十¶
有八三月九日葬咸寧縣洪固鄉三趙村之原兆序之¶
穆夏四月其子毅以家載謁翀秦川傳邸徴銘神道之¶
碑泣曰子知先君是以託昔翀客秦以諸生見先生禮¶
<pb:KR4d0492_WYG_015-32b>¶
欵猶等夷今廿五六年矣其敢以菲陋辭先生諱恕字¶
寛甫姓氏出晉支屬始家太原文水縣始祖仕遷闗中¶
髙祖清重大耋賜爵進義校尉曽祖安善祖父昇晦不¶
仕昇以先生貴贈中順大夫禮部侍郎上騎都尉追封¶
京兆郡伯考繼先贈亞中大夫集賢直學士輕車都尉¶
追封京兆郡侯同氏世儒素篤忠孝侍郎時家族二百¶
口居無間言名其堂孝友集賢博學能文故相亷恒陽¶
王宣撫陜右辟掌庫鑰號玉山老人有文集妣夫人張¶
<pb:KR4d0492_WYG_015-33a>¶
氏生先生安靜端凝總角如成人從鄉先生學頴出儕¶
伍日記千言不忘㑹試于學書義魁衆時年十有三知¶
者以逺器期之至元間始分六部丞相東平忠憲王命¶
選名士置吏屬秦以先生貢禮曹辭不行三十有一年¶
國史修世祖帝紀采事四方陜西行省平章政事咸寧¶
王屈先生為省史典編録事已即退居教授名益聞延¶
祐開科再主鄉試人服其公先生温粹畏慎動循禮度¶
雖大暑不去冠帶衣素未嘗垢其學由程朱遡孔孟務¶
<pb:KR4d0492_WYG_015-33b>¶
貫浹事理以利於行事親竭力致養喪集賢毁致目疾¶
時祀齋肅詳至嘗曰養生有不備事猶可復追逺有不¶
誠是誣神也可逭罪乎始舊塋逼城郭溝塗而紊昭穆¶
世父紹先智士也患之謀卜遷合禮而未果㑹疾革聚¶
族命之集賢卒先生始以世父遺言謀諸父兄往往泥¶
拘忌沮難之以理哀感允徙今塋族有不畀市地直者¶
為償之既葬皆悦曰土厚而禮備今而後知吾小五真¶
孝子也先生行五族衆目之母張夫人卒事異母婁如¶
<pb:KR4d0492_WYG_015-34a>¶
所生婁氏女二長適伊川程氏六世孫彦謙次適主臨¶
潼簿楊順先生事程姊如母應對不敢坐夫婦卒教育¶
其孤恭長而賢以子妻之順無子妹&KR0276;而有宅一區先¶
生畀其族子養妹以終族有穿壙得古石椁者取之用¶
葬其親先生聞而駭曰昔葬者亦猶汝欲固汝親也奪¶
之忍虖亟令衾褥納故骸其椁窆仍舊割牲為文祭之¶
鄭行易者儒而醫貧且老為衞率府卒先生至京館其¶
府目其容止異之與之語知其然為白府長免卒役慈¶
<pb:KR4d0492_WYG_015-34b>¶
祥多此類平生非義不取當與不吝里人借騾而死償¶
直不受曰物之數也何以償為家儲無儋石書幾萬卷¶
手閲心惟逌然自娛扁其居曰榘菴軒曰日鑑稽古有¶
言與其有求於人何若無欲於已與其使人可賤不若¶
以賤自安曰是先得我心之所同然書警座右與人交¶
雖外無適莫而中有繩尺故集賢學士貞敏蕭公居南¶
山入城府必主先生士論稱曰蕭同自京還居十有三¶
年縉紳望之若景星麟鳳然教人則各因其才造之未¶
<pb:KR4d0492_WYG_015-35a>¶
達則曲為開導使得趣向之正貧有志則簡其贄謝先¶
後來學殆千數鄉里稱先生而不姓將終詔子若孫曰¶
死生常事喪稱有無勿事觀美務脩省繼世業無忝祖¶
宗終之日識者無不弔弔者無不慟門人逺近畢集祖¶
送哀慕如喪其親雖行路莫不嗟悼夫人朱氏同知京¶
兆路事搏霄之孫講議官炳之女克執婦道中外師賢¶
前卒追封京兆郡夫人先生遂不娶子男三人毅慤馨¶
女三人壻王司貞程恭朱矩男孫六人再思䕃將仕郎¶
<pb:KR4d0492_WYG_015-35b>¶
主宜川簿辟史行臺慎思九思若思近思繹思女孫二¶
人會孫男三人寧孫硯郎盧郎毅有學行善承其家孝¶
慈篤志不忍斯須違親左右華髪婉容帥衆子婦侍杖¶
屨問所欲盡親之歡先生康寧壽考德望日隆毅有相¶
焉翀惟世皇淵潛魯齋許文正公被教來秦士風翕然¶
趨於正先生之徒相繼而出形於文藹然仁義之言見¶
於事卓然仁義之行也嗚呼可尚已其集若干卷藏於¶
家有味仁義者將有采焉於是秦省列先生之行以聞¶
<pb:KR4d0492_WYG_015-36a>¶
制賜翰林直學士亞中大夫輕車都尉追封京兆郡侯¶
諡文貞銘曰瞻彼太華終南蒼蒼涇渭東注洪河洋洋¶
髙厚攸逺風化所自孰智與仁川流嶽峙昔許文正來¶
斆于秦大雅繼出斯阜儒珍惟同氏宗世衍文學挺生¶
榘菴先我後覺始以深造終也自得守道之闗游理之¶
域孜孜其善翼翼其恭循循其度穆穆其容有蓄必施¶
由已及物朋來林林户屨填溢進退出處惟義之從枕¶
肱飲水其樂融融屢空益堅雖老益篤志不踰榘榘菴¶
<pb:KR4d0492_WYG_015-36b>¶
是目造次顛沛誠以行之衆莫不信予用明之今其逝¶
矣休聲赫然河華同永著銘新阡¶
　　　魯齋書院禮請司業同公先生主領師席疏¶
維昔京兆迺世皇啟湯沐之邦爰聘覃懐命魯齋闡闗¶
洛之學時熈元化治洽周南然燧改而情遷在人存則¶
政舉今也闢一畝而建黌宇立尸祝以興四科以收人¶
才髙山仰止盍重臯比之席尚虚模範之師伏維司業¶
同公先生學蓄淵源胷蟠今古窮經佚老咸稱孔頴達¶
<pb:KR4d0492_WYG_015-37a>¶
之多才辭禄居髙退安楊巨源之晚節聲聞于外道積¶
厥躬茲欲脩鹿洞之遺規敬用屈安定之雅望下為郡¶
國衍菁莪之澤上為邦家育豐芑之材諒求氣而應聲¶
冀傳道而解惑作新文命式副崇臺勉勵之勤驩動士¶
林願見正道講明之盛幸母多讓佇竢惠來謹疏¶
　　　同文貞公諡議　太常博士王瓚撰¶
議曰明王在位不惟廟堂股肱之臣作新治道於其上¶
而尤賴夫巖穴嘉遯之士扶持世教於其下之二者並¶
<pb:KR4d0492_WYG_015-37b>¶
行不倍然後可以化成天下也故太子左贊善同公以¶
髙明竒特之資濟之以聖賢體用之學潛心講貫篤守¶
力行其道義足以善俗其文章足以華國雲輕軒冕芥¶
視功名逾五十年道積厥躬聲聞于上安車屢至辭疾¶
不行延祐六年英宗膺撫監寄博徴天下儒碩以處春¶
坊起公為贊善乃一至京師入見極開悟之道大槩以¶
為太子之職當朝夕君側問安視膳不宜逺處别宫以¶
曠定省上嘉納之識者以為得輔導體英皇嗣位力請¶
<pb:KR4d0492_WYG_015-38a>¶
還山教授于家而道益増重清風髙節邈不可及嗚呼¶
其所以扶持世教豈小補哉䘏典所加公為不忝謹按¶
諡法道德博文曰文名實不爽曰貞諡以文貞公論惟¶
允謹議¶
　¶
　¶
　¶
　¶
<pb:KR4d0492_WYG_015-38b>¶
　¶
　¶
　¶
　¶
　¶
　¶
　¶
　榘菴集卷十五¶
