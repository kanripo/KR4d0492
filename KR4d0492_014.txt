# -*- mode: mandoku-view; -*-
#+TITLE: 榘菴集
#+DATE: 2015-08-25 00:11:48.525368
#+PROPERTY: ID KR4d0492
#+PROPERTY: BASEEDITION WYG    
#+PROPERTY: JUAN 卷十四
<pb:KR4d0492_WYG_014-1a>¶
欽定四庫全書¶
　榘菴集巻十四　　　　　　元　同恕　撰¶
　　五言絶句¶
　　　任元方所藏畵虎行立坐卧四首¶
颯颯黄茒風漠漠青林靄前山時一来恐有藜藿採¶
奮身若欲前佇視發深省猛氣雖有餘焉知無䧟穽¶
錦衣奪日明巍然負巖阻善幻雖妖狐奔走敢予侮¶
擇食一飽餘當闗横突兀誰哉烈丈夫怒須敢云觸¶
<pb:KR4d0492_WYG_014-1b>¶
　　　田父暮歸圗¶
来鋤百畝雲歸荷一肩月永念遺安人清風渺林樾¶
　　七言絶句¶
　　　方山樵隠圗¶
方山山下徳人居雲挽霞牽賦遂初造物㑹将人料理¶
萬籖讀遍鄴侯書¶
佳處溪山信有神等閒不屬結茆人拾遺已作金華主¶
數到君家戸牖春¶
<pb:KR4d0492_WYG_014-2a>¶
　　　許中孚履齋¶
脚底分明有坦途枉将骸骨試﨑嶇吕梁千尺能飛度¶
未説渠儂是丈夫¶
　　　徐尚書母善行¶
未饋中堂歲獻衣女公孤幼得依歸偏親更盡私門孝¶
莫説今賢古亦稀¶
好還天道信分明有子能賢位列卿綵䄂春風舞眉夀¶
夫人真足慰平生¶
<pb:KR4d0492_WYG_014-2b>¶
　　　送石瑞夫長官¶
馬蹄春草踏晴芳又喜東川得望郎若到金華煩與問¶
拾遺曾有讀書堂¶
士林清譽藹翩翩匠氏掄材杞梓先公賦從今不難集¶
逺民纔識長官賢¶
　　　秋原夜寂圗¶
夜凉吞吐月華清養得毫光鋒鋭成炳焕六經垂萬世¶
留皮豹死愧虚名¶
<pb:KR4d0492_WYG_014-3a>¶
　　　題繡菊兎圗¶
養成月窟千秋魄種出霜園九日花一寸鍼芒有元化¶
桃花詩裏更宜家¶
　　　題張總管歲寒堂¶
反哺恩深解組時孝誠一念有天知髑髏不識西河守¶
安用身前齧臂兒¶
不盡紅塵衮衮忙㡬時寸地有清凉一尊好就東籬約¶
来吸歸翁晚節香¶
<pb:KR4d0492_WYG_014-3b>¶
　　　行齋¶
勇義孳孳恐有聞聖途無愧百年身山河共説長安好¶
耳到何如脚到真¶
　　　題朱陳嫁娶圗¶
不教桃李失當年随分資装有㡬錢只願無憂到黄屋¶
他村誰似兩家賢¶
錦烘繡錯爛盈門一例公侯與庶人草舎柴扉長兒女¶
不知婚嫁白頭新¶
<pb:KR4d0492_WYG_014-4a>¶
　　　江亭曉望圗¶
平逺寒林主夏盟輞川未暇入商評此圗不使諸公見¶
可信前賢畏後生¶
　　　竹溪六逸圗¶
圜嶠方壺未即歸人間風月暫遊嬉多情却被舒州杓¶
留與徂徕賦好詩¶
　　　禹門變化圗¶
人道魚龍變化難禹門千尺瀉驚湍桃花過盡春多少¶
<pb:KR4d0492_WYG_014-4b>¶
霖雨何當救旱乾¶
　　　溪山歸隠圗¶
結茅擬欲住溪山青送浮嵐綠遶寒八九人生不如意¶
眼明只向畵圗㸔¶
　　　侯伯玉一齋¶
洛叟丁寧入徳途整齊嚴肅要工夫長教一寸虚靈在¶
管此堂堂七尺軀¶
　　　送趙剛中歸福建¶
<pb:KR4d0492_WYG_014-5a>¶
馬首東風萬里家北堂萱草玉抽芽阿㜷淚後還成笑¶
怪見燈窓作夜花¶
閩江路稳賦歸歟器業多君發聞初况是長沙門下客¶
治安應熟萬言書¶
　　　題雪逕驚風圗¶
三窟虚營狡獪名彀中日月自多驚餘糧棲畝都能㡬¶
誰遣蒼黄雪裏行¶
　　　題萬壑松風圗¶
<pb:KR4d0492_WYG_014-5b>¶
笻枝瀟洒洞陽仙日月東西自一天不著松風連萬壑¶
遺音誰與和朱絃¶
　　　送杜良輔大理宣慰同知¶
芒芒𤣥土海西東聖徳如天覆幬同手足人言壮心腹¶
計深慮逺属才雄¶
　　　踈山閒歩圗¶
東阡南陌無愁歎暮序朝庠有誦聲吏牘程寛公事少¶
踈山聊得抱琴行¶
<pb:KR4d0492_WYG_014-6a>¶
　　　送方推官之江陵¶
六年州佐玉無瑕馬首春風路不賖已聴江陵獄中説¶
老槐能見有棲鴉¶
　　　李白待月圗¶
眼髙四海若無人豪氣崢嶸筆有神誰是知音可轟飲¶
仰天坐待轉氷輪¶
　　　謫仙待月圗¶
澄波萬頃檥吾舟樽酒何人與獻酬明月神交最知已¶
<pb:KR4d0492_WYG_014-6b>¶
飛来清駕不遲留¶
　　　吴彦文鐵硯¶
一硯相傳子與孫清風三世讀書貧直教穿破何妨在¶
政好殷勤遺後人¶
　　　送強顯卿吴堡令¶
澗崗危路渺翩翩羸馬風霜堡令賢王事有程誰敢後¶
白雲長在淚痕邉¶
浩浩黄流帶在胠十年無吏治文書令君不幸居民幸¶
<pb:KR4d0492_WYG_014-7a>¶
勞苦飢寒撫養初¶
玉泉氷潔照西臺盡道卿非百里才治本清朝先郡縣¶
山公啟事莫多猜¶
塵窻老硯信摧藏誤愛如兄愧莫當細數花陰多半别¶
乂将消息問諸郎¶
　　　盖彦澤孝義三首¶
元功季業兩難方一賦猶争日月光衮衮醫林竟誰氏¶
傳家三世有名郎¶
<pb:KR4d0492_WYG_014-7b>¶
兩親蓬顆委他阡肯為宗盟費一錢泉土永安千歲骨¶
人生惟有子孫賢¶
先後霖霪窆日晴天心應識孝心誠一朝偶爾容渠説¶
還見休徴辨兩京¶
　　　贈卜者順理齋¶
父母乾坤受此形存吾順事沒吾寧矯言擅説雖竒偉¶
有耳平生不敢聴¶
来今徃古世何窮衮衮形骸萬變中不有主張誰辨此¶
<pb:KR4d0492_WYG_014-8a>¶
須知得處本無凶¶
　　　克紹齋¶
翩翩令徳藹前聞詩禮傳家子又孫㸔取良苖費鋤治¶
不容他草穢芳根¶
　　　李鵬舉抱拙齋¶
萬古斯文仰日星回愚参魯聖師評無窮流惡人間世¶
盡是當年弄巧成¶
巧力兼全萬世師後来孟氏獨能知不思不勉從容妙¶
<pb:KR4d0492_WYG_014-8b>¶
自有生民孰盛之¶
　　　題三友圗¶
髙材直節真男子玉色敷腴古徳人英秀所鍾均動植¶
眼明快見畵圗新¶
　　　題羣蟻分蝶圗¶
朝從蕙徑暮芳欄若箇光陰把玩難一枕漆園無籍在¶
争教惡夢到槐安¶
　　　題小圃秋容圗¶
<pb:KR4d0492_WYG_014-9a>¶
老芥著花兼紫白甘𤓰垂蔓間青黄登盤莫作熊魚想¶
此味齊民不可忘¶
　　　敬義齋¶
天君無物重虚靈正路平平不窘行尚父丹書凛然在¶
為君大字作齋銘¶
　　　浩然南歸圗¶
前日襄陽孟浩然㶚陵風雪䙚吟鞭而今書劔南歸日¶
依舊飛花落絮天¶
<pb:KR4d0492_WYG_014-9b>¶
　　　清溪暮歸¶
人家渾在半山中垣屋雲林隔㡬重朝去暮来溪路熟¶
聨翩後跡踏前蹤¶
　　　少陵醉歸圗¶
烏㡌斜欹兩鬢絲相将驥子與熊兒致君堯舜平生事¶
驢背誰知醉後思¶
　　　題風雨廻舟圗¶
乗興来時天似水惱人歸去雨和風百年行止真難料¶
<pb:KR4d0492_WYG_014-10a>¶
一日陰晴尚不同¶
　　　牛挽水車圗¶
初解耕縻汗喘長却来挽轉水車忙西風䆉稏三千頃¶
背上吴兒且莫狂¶
　　　王氏家譜¶
祖字親名已失傳服猶緦免更茫然尋源索本能如此¶
王氏從来有後賢¶
　　　羊舌先生木訥齋書¶
<pb:KR4d0492_WYG_014-10b>¶
𤣥天無臭亦無聲百物自生時自行一寸心田有人種¶
功無穮蓘不秋成¶
一元萬古貫無垠惟有先生解力存回也如愚参也魯¶
短䘮予也號能言¶
　　　貧樂齋¶
陋巷顔回求志日舞雩曾㸃詠歸時溫泉寒暑四時事¶
造物何心乃我私¶
　　　資深亭二首¶
<pb:KR4d0492_WYG_014-11a>¶
物華天寳寫冲融妙意都歸觸目中山叟溪翁問無恙¶
一樽時與酌春風¶
揚州騎鶴更腰金費盡人生㡬許心不到歸翁舒嘯地¶
&KR0218;知春雨一犁深¶
　　　題趙翁樂夀亭¶
雲闔烟開萬景新乾坤留我一亭春傍人便道神仙是¶
只恐先生意小嗔¶
　　　戯嬰圗¶
<pb:KR4d0492_WYG_014-11b>¶
畵屏開處午堂閒儘着兒嬉博笑歡辛苦蓬窻窻下女¶
一梭寒雨夜将䦨¶
　　　題春晴戯鷹圗¶
沙禽容與媚春晴烟暖波平不自勝吻血爪毛誰汝惜¶
馬前争㸔解絛鷹¶
　　　㡬善堂¶
性天萬世有希夷一脉情初事却危日用工夫敢輕議¶
火然泉逹政斯時¶
<pb:KR4d0492_WYG_014-12a>¶
　　　安善堂¶
求仁索義力孜孜去盡吾心有為私脚底一條平直路¶
出門無日不由斯¶
　　　秋江待渡圗四首¶
船去船来㡬渡秋夕陽還見立沙頭摇青蕩翠山如許¶
不作浮生半日留¶
白浪浮天正渺瀰船頭未轉欲何之無情老鴈西風底¶
又到沙頭佇立時¶
<pb:KR4d0492_WYG_014-12b>¶
鏡面秋光萬里開片㠶吾欲訪天台篙師大似知人意¶
撥轉船頭急急来¶
逺水長天一色秋微茫草樹㸃烟洲㟁南岸北何時了¶
十個行人九白頭¶
　　　汾陽王蕃錫圗¶
畫筆殊恩一一精太師真足慰平生圗成九錫非無䇿¶
遺臭流芳可自評¶
　　　周曾捕魚圗¶
<pb:KR4d0492_WYG_014-13a>¶
擬掣鯤鯨碧海中阿任辦作可憐翁寸鱗尺尾能吾醉¶
一棹且乗前浦風¶
　　　千里秋晴圗¶
人烟陸送川迎裏樓閣霞紅靄翠間灑落江山一千里¶
太平風景㑹追還¶
千家山郭静朝暉来㸔無聲子美詩李范有靈應絶倒¶
名家付與後来期¶
　　　陳正叔西溪¶
<pb:KR4d0492_WYG_014-13b>¶
山川何處無形勝人傑方知有地靈從此西溪與盤谷¶
太行千里獨青青¶
　　　思誠齋¶
萬世無愆斡化機理非至寳詎能斯聖門極效論參賛¶
須信工夫始不欺¶
千載思輿授受心一堂參倚信功深薰然内外交孚地¶
妙用何甞間古今¶
　　　錢舜舉畫梅¶
<pb:KR4d0492_WYG_014-14a>¶
風月長憐限南北玉梅不識夢中花吴興有筆開江路¶
也到西湖處士家¶
　　　徐承㫖寄李絅齋梅花圗¶
江東渭北兩詩仙玉笑瓊談㡬隔年不遣西湖風月使¶
相思誰為寫悁悁¶
餘花顔色淺深間月魄風魂摸索難宣仲十年心獨苦¶
西湖絶景要人㸔¶
　　　淵明歸来圗¶
<pb:KR4d0492_WYG_014-14b>¶
累葉髙勲翼晉朝身為臣子敢辭勞眼中九鼎誰扛去¶
一曲歸来擬楚騷¶
夷叔而来有此翁偶因圗畵見英雄都将黄菊青松事¶
辦作乾坤底柱功¶
天地無心浩浩初歸来容膝有琴書南山秋色人千載¶
髣髴摳衣問起居¶
　　　得雷季正書因成四絶¶
三年兀兀夢中身粉首刳心痛未真時有清談頼相慰¶
<pb:KR4d0492_WYG_014-15a>¶
更堪去作玉京春¶
雲錦華星落九天開緘一讀轉淒然羣疑滿腹無從釋¶
握手如何尚未縁¶
故人咫尺雲天望猥我煎熬兒女情眼底一飢曾不療¶
敢言有䇿濟羣生¶
兩眼昏花疾勢深㸔朱成碧苦難禁無端強借溫風便¶
淡墨斜行寄此心¶
　　　性善堂¶
<pb:KR4d0492_WYG_014-15b>¶
太極分明造化根人人靈府種深渾聰明不是顔曾獨¶
自謂顔曾有力存¶
聖門孟氏有深功兩字光明日月同不用茫茫尋下手¶
熊魚但味七篇中¶
　　　許由擲瓢圗¶
歲時伏臘不難謀里接隣逢笑語稠頭上堯雲一千尺¶
無煩箕潁為相留¶
洗得先生兩耳醒乂随東下一瓢傾無窮人世無窮事¶
<pb:KR4d0492_WYG_014-16a>¶
不辨當年潁水清¶
　　　病中有懐¶
紫芝眉宇卧龍才霽月光風絶㸃埃死恨不能趨席末¶
胷中茅塞㡬時開¶
頽然一室坐經旬俯仰呻吟憶故人應為塵機紛擾擾¶
徳音何事乆湮淪¶
　　　送孫忠符教授鞏昌¶
聖學重開日月明絃歌是處魯諸生釣臺一脉春泉碧¶
<pb:KR4d0492_WYG_014-16b>¶
流作吴山山下聲¶
　　　送張教授¶
孟氏云亡學失真詩書不暇善斯人清風一榻槐陰裏¶
擬聴師生誦説新¶
　　　送程堯章教授¶
十年講學仲舒帷頖水雍容喜得師但使後生知爼豆¶
不為無補聖明時¶
　　　送晏教授¶
<pb:KR4d0492_WYG_014-17a>¶
一官休嘆廣文寒學行如君古亦難後日清風見鄒魯¶
諸生衮衮進賢冠¶
　　　送張教授¶
蜀州自昔富人賢乂向談間得子淵儘有&KR0235;雛松桂裏¶
羽毛五色待翩翩¶
　　　送馮抱甕之平江教授¶
山翁汲水抱圎缸澆得東籬菜甲香自喜一年生事了¶
㸔他隣屋桔橰忙¶
<pb:KR4d0492_WYG_014-17b>¶
　　　瑞光¶
瑞光千丈日生東萬象毫芒在眼中一㸃空花生外翳¶
坐令五色眩青紅¶
　　　題陳參政止善堂¶
事業人生有聖賢半&KR0151;未敢謂車堅滄洲不發千年秘¶
闕里空留入徳篇¶
　　　題郭氏修徳堂¶
服膺勿失顔公善任重要務曾子仁徃宙不同同此宇¶
<pb:KR4d0492_WYG_014-18a>¶
寸田自有發生春¶
　　　益恭堂¶
聖徳如堯錄允恭吝驕可使鄙周公名堂䟽義無嫌贅¶
好在臨深履薄中¶
　　　稽中堂¶
妙理權衡日用間吾人何受受之天洗開膠漆盤中眼¶
一㸃神光觸處㘣¶
　　　明徳堂¶
<pb:KR4d0492_WYG_014-18b>¶
天爵人人貴自如裂冠毁冕獨何愚九原可作知言叟¶
共對春風詠舞雩¶
　　　肖徳堂¶
毎恨髯超後郄翁賈門何慶有兒充青青肖徳堂前草¶
纔識春暉長養功¶
　　　卜者王雪舟¶
擾擾人生混兩儀縱横岐路競奔馳雪舟有夢清如許¶
為我前途指險夷¶
<pb:KR4d0492_WYG_014-19a>¶
　　　又贈卜者¶
化機萬變事難知但愧行身昨日非有智如君等蓍蔡¶
淵氷能我到全歸¶
　　　麥浪¶
滿川雲綠瀉油油勢逐南薰浩欲流苦海廻頭成陸海¶
濟人從此不須舟¶
　　　把氏公論墨迹¶
寳匣聲閒綠綺琴沙中誰遣拾零金無窮日月随流水¶
<pb:KR4d0492_WYG_014-19b>¶
只有壎篪一寸心¶
　　　山谷糴米真迹¶
元祐風流不可還森森遺跡徧人間平生談笑竒憂夢¶
何似親瞻令尹顔¶
　　　讀狄梁公傳¶
陽徳猶虞入諌難更堪乳虎卧天闗區區口舌爭唐祚¶
不是精忠豈得還¶
狼虎猶全父子仁如何私欲滅天倫千秋廟食無姑鬼¶
<pb:KR4d0492_WYG_014-20a>¶
能悟君心有此臣¶
　　　智參政化盜傳¶
屋芽抱去口呼乾白璧完歸可是難人道偷兒心已死¶
先生元有返魂丹¶
　　　孫登長嘯圗¶
山入蘇門㡬許深時時聞有&KR0235;凰音粗踈可惜嵇中散¶
不領先生學易心¶
　¶
<pb:KR4d0492_WYG_014-20b>¶
　¶
　¶
　¶
　¶
　¶
　¶
　¶
　榘菴集卷十四¶
